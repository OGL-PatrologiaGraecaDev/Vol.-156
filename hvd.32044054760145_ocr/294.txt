577

DE LAUDE S. MARIAS. 578
possumus, a tc tamen medullitus posse deposcimus. Α Apud Deum sic vox tua constat impetrabilis
Reverberant nos carnalitatum turbines; verum ad
dirimendos illos provocant nos expertae semper in te
dulcedines. His exsatiari, has avidissimis przecordiis
combibere satius est quam vivere. Et quis vivit nisi
qui te aﬁectualiter sentit? Quis nisi demens non
optet emori, si videre te possit moriendo mercari?
Nonne est nostrae consummatio gloriae, si vel pos-
simus inter nos et tuum Filium te mediatricem ha-
bere? Ex debito est, Domina, si nostri memineris,
propter hoc enim facta: propter hoc es electa, ut
apud dulcissimum Filium causam nostram piissima
tuearis. Insere cordi et ori nostro tui numinis irre-
missam memoriam, quam cui dederis, securus dico,
quia jam coelestem incipit praegustare gloriam. Quid
enim te dulcius, quid tua recordatione securius?
tibi enim non orare, sed ubique imperare praesto est.
Iube ergo ut in praesenti miseria te nobis invisceres,
et jam miseria non est. Fac ut quidquid sumus ex
te simus, et cum nos tibi feceris, praeter tua nil restet
ex nobis.
Rhymmus ad Β. Virginem, et S. Joannem
Evangelistam
Erumnarum et dolorum plena gerens viscera,
De meorum exsecranda peccatorum fovea,
Quorum miser, velim nolim, patior damna,
Te reclamo salvatricem, puritatis domina.
Ad tuorum me factorum mentionem confero.
Te spem meam singularem, te salutem computo.
Non aspernans me contemnas, dum te, Mater, invoco.
Sed hoc licet sim indignus, fac mihi quod lilio. -
Ο beata orbis omnis pretio valentiori
Tu praedicta Dei voce mundi sub primordio,
Cujus partum tota vatum praconatur concio,
Sola plebis expetenda Christianae, portio.
Virgo, dives prisco pietatum quondam tempore,
His diebus non minora signa da clementiae;
Nam si taces, o miranda, quae spes erit venire?
Nos repulsos quam crudeles depriment miseriae!
Graves mei sunt reatus; placa Deum, Domina,
Si te piam sensit olim meretrix 1Egyptia,
Virque qui te atque tuum Filium negaverat.
Corde toto te quaerentem cur fraudabis venia?
Tui nunquam moris fuit miseros despicere, ’ ’
Sed plerumque non rogata consuesti visere :
Quanto magis ergo debes postulata adfore,
Quae profundo appellaris mentis meae vulnere [f., vi-
[scere],
Plena Dei, et piorum plena prorsus viscerum,
Super omne quod humanae linguae valet studium.
Iam tuorum elucescunt claritates munerum.
Orna mores in me curans quidquid est mortiferum.
Nunquam fuit, nec existit par tibi vel similis.
Toti enim creaturae superexstas nobilis.
FINIS.
