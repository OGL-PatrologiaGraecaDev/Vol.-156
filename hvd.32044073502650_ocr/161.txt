
3H ’ MANUELIS PALAZOLOGI 312
ea praemia divinitus, ut Manuel imperio paterno potiretur, Andronico primogenito et Joanne Andronici
filio prorsus exclusis. Quanquam enim ad Bajazetum, Amuratis filium Barbarorum tyrannum, hi duo pro-
fugerunt, ejusque copiis auxiliaribus adjnti, Constantinopolim occuparunt, imperatore Joanne patre, ac
Manuele filio, qui capti sunt, in duros carceres compactis : tamen favore propitii Numinis factum est,
ut exacto triennio salvi tandem evaderent, frustra multoties monente Bajazeto tyranno, ut interficeren-
tur. Nimirum nequit in eos humana saevire crudelitas, quos divina providentia tegit. Bajazetus ipse,
mutata voluntate pristina, Manuelem restituit : Andronico et Joanne in aulam suam deportatis, ubi vi-
ctum haberent, quam diu superstites essent. Tanta vero magnitudine animi praeditus erat Manuel impe-
rator, ut cum Bajazetus immensam ab eo pecuniae vim posceret; atque uti suam in aulam veniret. ad-
hibitis gravibus minis; mandaret, in neutro tyranni postulatis pareret. Existimabat enim fortissimus
princeps, etiam debilitatis imperii Byzantini viribus, nihil contra dignitatem ejus loci atque ordinis, in
quem a Deo collocatus esset, admittendum. Hac de causa rursus in periculum amittendi regni venit,
cum denuo manifestam benigni numinis opem sentit. Bajazetus enim barbaro furore percitus, summis
viribus Constantinopolim obsidet ac oppugnat ; quae quidem obsidio totos decem annos duravit. Interea
Manuel animum nullo modo despondet, sed paternum imitatus consilium, Joanui, Andronici fratris filio,
urbis obsessa: cura defensioneque commissa, in Italiam ad pontificem, Mediolani ducem et Venetos pro-
ficiscitur.Hinc abit in Gallias, ubi Carolum regem phrenesi laborantem reperit. Nusquam quidquam
opis impetrat. Cumque morbum regis diuturniorem fore prospiceret, per Germaniam et Pannoniam do-
mum revertitur. Omni destitutus humano praesidio, Deum sibi praesentissimum experitur. Nam Bajaze-
tus obsessor urbis praelia victus, in Tamberlanis Scytharum principis potestatem venit, nec ad mortem
usque se rursus ulla ratione in libertatem asserere potuit. Ingens hoc Dei beneficium Manuel hymno ce-
lebrat, quem hic in extremo legimus. Nec multo post, ut suos a Barbarornm injuriis tutaretur, Isthmum
Peloponnesi muro claudit, exstinctoque Bajazeto, perpetuam cum Mahometo, ejus filio, pacem facit. Ta-
lem tantumque principem, tamque Deo charum, ad te, Francisce, procerum Italorum decus, ablegamus
ut tibi libros hosce suos, qui rationes educandae regia: sobolis continent, oﬂerat: non quod tu praece—
ptis hisce indigeas, qui jamdudum maturi sapientisque principis numeros imples. sed ut aliquando Phi-
lippi tui, cum feliciter adoleverit, studiis et usui serviant. Erit autem, ut spero, nou ingratus hic hospes
tibi, qui cum augusta: familia: ornamentis doctrinae laudem conjunxit. Semper enim hoc peculiare fuit
Medicea: genti vestrae, ut omen doctrinam liberalem, et viros ex ea claros, humanissime complecterentur.
Magno illi Cosmo, qui primus suis praelucere majoribus cepit, Chrysoloras et Argyropulus, homines
Graeci, litterarumque Graecarum per italiam , Germaniam et Galliam propagatores, in deliciis et amori-
bus fuere. Nepos autem ejus Laurentius quanto Janum Lascarim natum ex imperatoria stirpe Greca.
Demetrium Chalcocondylam, Michaelcm Marullum Tarchaniotam illustrem virum,in honore habuit?
Denique Cosmus pater, ut aliosomittam, majorum veStigiis insistens, cum aliis rempublicam litterariam
beneficiis affecit ; tum nobilissimos illos Pandectarum Florentinarum libros. tam sancte saeculis tot adser-
vatos, immortali sua cum laude nobiscum communicavit. Horum exempla tu quoque procul dubio semper
imitabere, qui caeteris in rebus avitas patritasque virtutes, et egregia facta, jamdudum non solum
arquasli, verum etiam magnum iisdem laudis gloria: dignitatis amplificata cumulum adjecisti. Vale.A
D. Vll Id. Januar. Vienna Pannonum.
Jo. Leuncuvms Germanus.
